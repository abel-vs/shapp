# Algemene Voorwaarden

Deze 'Algemene Voorwaarden Klanten' zijn van toepassing op de relatie tussen Shapp en
de Klanten. Winkels verwijzen wij door naar de 'Algemene Voorwaarden winkels'.

## 1. Definities

Aanbod: het product– en dienstenaanbod van de Winkel dat door de Klant via het
Platform bij de winkel kan worden besteld.

Bestelling: een bestelling van de Klant via het Platform bij de winkel van het door de
Klant geselecteerde Aanbod.

Fooi: vrijwillig door een Klant betaald bedrag dat bestemd is voor de koerier die de
Bestelling aflevert.

Klant: een natuurlijk persoon of rechtspersoon die een Bestelling plaats via het Platform.
Overeenkomst: een overeenkomst tussen de Klant en de winkel met betrekking tot een
Bestelling en de bezorging of het afhalen van de Bestelling.

Platform: de website(s), apps, tools en andere apparaten van Shapp en aan haar
gelieerde bedrijven en zakelijke partners waarop de Service beschikbaar wordt
gemaakt.

Winkel: een bedrijf dat goederen in de brede zin van het woord bereidt en verkoopt en
voor de totstandkoming en betaling van Overeenkomsten het Platform gebruikt.

Service: de commerciële diensten en/of werkzaamheden die door Shapp worden
aangeboden aan de Klant, onder meer bestaande uit het publiceren van het Aanbod,
het faciliteren van het tot stand komen van Overeenkomsten en het doorsturen van
Bestellingen naar de relevante Winkel.

## 2. Identiteit van Shapp

The Netherlands

E-Mail: Info@shapp.cc

## 3. Toepasselijkheid

1. Deze Algemene Voorwaarden Klanten zijn slechts van toepassing op de Service.
    Shapp is niet verantwoordelijk voor het Aanbod. Op het Aanbod zijn, indien van
    toepassing, de algemene voorwaarden van de winkel van toepassing.
2. De Klant gaat door middel van het plaatsen van een Bestelling direct een
    Overeenkomst met de winkel aan voor de levering van het door de Klant
    geselecteerde Aanbod. De Klant is gebonden aan de Bestelling en heeft geen recht
    op terugbetaling, behalve in het geval van annulering door de winkel op grond van
    artikel 6 hieronder.


## 4. Het Aanbod

1. Shapp publiceert het Aanbod namens de winkels op het Platform, overeenkomstig de
    door de winkels aangeleverde winkelinformatie. Shapp aanvaardt geen
    verantwoordelijkheid of aansprakelijkheid voor de inhoud van het Aanbod en van de
    winkelinformatie op het Platform.
2. Shapp geeft alle winkelinformatie zodanig weer, dat voor de Klant duidelijk is wat zijn
    rechten en verplichtingen zijn die aan de aanvaarding van het Aanbod zijn
    verbonden.
3. Shapp aanvaardt geen aansprakelijkheid voor de bereikbaarheid van het Platform.

## 5. De Overeenkomst

1. De Overeenkomst komt tot stand op het moment dat de Klant de Bestelling definitief
    maakt door het klikken op de knop 'Nu kopen' tijdens het proces van het plaatsen
    van een Bestelling via het Platform.
2. Na ontvangst van de Bestelling, zal Shapp de Bestelling elektronisch aan de Klant
    bevestigen.
3. De Overeenkomst kan alleen door de winkel worden uitgevoerd als de Klant correcte
    en volledige contact- en adresgegevens verstrekt bij het plaatsen van de Bestelling.
    De Klant heeft de plicht om onjuistheden in verstrekte of vermelde betaalgegevens
    onverwijld aan Shapp of de winkel te melden.
4. In verband met informatie over de status van zijn Bestelling, dient de Klant na het
    plaatsen van de Bestelling telefonisch of per e-mail (zoals aangegeven bij het
    plaatsen van de Bestelling) bereikbaar te zijn voor zowel de winkel als Shapp.
5. Indien de Klant kiest voor bezorging van de Bestelling, dan dient hij aanwezig te zijn
    op het door de Klant aangegeven bezorgadres om de Bestelling in ontvangst te
    kunnen nemen.
6. Als de bezorging van de Bestelling door Shapp wordt uitgevoerd namens de winkel,
    kan Shapp bezorgkosten rekenen aan de Klant. De actuele bezorgkosten worden op
    het Platform vermeld voordat een klant een Bestelling plaatst. Een factuur voor deze
    bezorgkosten kan bij Shapp worden aangevraagd.
7. Indien de Klant kiest voor het afhalen van de Bestelling, dan dient hij op de gekozen
    tijd aanwezig te zijn op de afhaallocatie van de winkel, die in de bevestigingsmail,
    tekstbericht of op de website van Shapp is weergegeven.
8. Bij aflevering van de Bestelling kan de winkel vragen om identificatie als de Bestelling
    alcoholische producten of andere producten met een leeftijdslimiet bevat. Als de
    Klant zich niet adequaat kan identificeren of niet voldoet aan de
    minimumleeftijdseisen, weigert de winkel de betreffende producten aan de klant te
    leveren. In dit geval kunnen annuleringskosten in rekening worden gebracht
9. Shapp aanvaardt geen aansprakelijkheid in verband met de uitvoering van de
    Overeenkomst.
10. Na het plaatsen van de Bestelling kan de Klant naar eigen goeddunken kiezen voor
    het geven van een fooi aan een koerier via de beschikbare online betaalmethoden.
11. De Fooi is bedoeld voor de koeriers en kan niet worden beschouwd als betaling voor
    diensten van Shapp. Shapp zal daarbij alleen optreden als tussenpersoon en
    overdrager van de fooien.
12. Shapp zal de Fooi overmaken aan de koeriers als deze direct door Shapp zijn
    ingeschakeld. Als een koerier niet via Shapp maar rechtstreeks door de winkel wordt
    ingeschakeld, maakt Shapp de Fooi over naar de Winkel en is de winkel verplicht de
    Fooi aan de koerier uit te betalen. Shapp kan de overdracht van de Fooi van de
    winkel naar de koerier niet garanderen of hiervoor verantwoordelijk worden gesteld.
13. Nadat de Klant een bevestiging van het betalen van de Fooi heeft ontvangen, kan
    de Fooi niet meer worden terugbetaald of geretourneerd.


## 6. Ontbinding van de Overeenkomst en annulering

## van de Bestelling

1. In verband met de bederfelijkheid van het Aanbod geldt dat de Klant geen recht
    heeft om de Overeenkomst te ontbinden. Bestellingen kunnen niet door de Klant bij
    Shapp worden geannuleerd. Annulering van de Bestelling door de Klant bij de winkel
    is slechts mogelijk indien de winkel expliciet aangeeft dat Annulering van de Bestelling
    door de Klant mogelijk is.
2. De winkel heeft het recht de Bestelling te annuleren indien bijvoorbeeld het Aanbod
    niet meer beschikbaar is, de Klant een incorrect of onbereikbaar telefoonnummer,
    andere contactgegevens heeft opgegeven of in geval van overmacht.
3. Indien de Klant een valse Bestelling plaatst (bijvoorbeeld door foutieve
    contactgegevens door te geven, niet te betalen of door niet aanwezig te zijn op de
    bezorglocatie of afhaallocatie om de Bestelling in ontvangst te kunnen nemen) of
    anderszins zijn plichten die voortvloeien uit de Overeenkomst niet nakomt, dan kan
    Shapp besluiten om toekomstige Bestellingen van de betreffende Klant te weigeren.
4. Shapp heeft het recht om namens het winkel Bestellingen te weigeren en
    Overeenkomsten te annuleren, indien er gerede twijfel bestaat over de juistheid of
    authenticiteit van de Bestelling of de contactgegevens. Indien de Klant schijnbaar
    valse of frauduleuze Bestellingen plaatst, dan kan Shapp hiervan aangifte doen bij de
    politie.

## 7. Betaling

1. Op het moment dat de Overeenkomst tot stand is gekomen overeenkomstig artikel
    5.1 van deze Algemene Voorwaarden Klanten, is de Klant verplicht om de winkel te
    betalen voor de Bestelling. Door de Klant kan aan deze betalingsverplichting worden
    voldaan door te betalen met een online betaalmiddel via het Platform of door
    betaling aan de winkel aan de deur of op de afhaallocatie.
2. Behoudens het bepaalde in artikel 6 van deze Algemene Voorwaarden Klanten, is
    het (gedeeltelijk) terugboeken van een online betaling alleen mogelijk indien de
    Bestelling niet (geheel) geleverd kan worden. De terugboeking vindt altijd plaats op
    dezelfde rekening als waarvan de betaling heeft plaatsgevonden. Afhankelijk van de
    door de Klant gebruikte betaalmethode, zal de verwerking hiervan maximaal 10
    werkdagen in beslag nemen
3. De winkel heeft Shapp geautoriseerd om namens de winkel de online betaling van de
    Klant in ontvangst te nemen.

## 8. Klachtenregeling

1. Klachten van de Klant over het Aanbod, de Bestelling of de uitvoering van de
    Overeenkomst, dienen bij de winkel te worden neergelegd. De exclusieve
    verantwoordelijkheid voor het aanbod van de winkel en de uitvoering van de
    overeenkomst ligt bij de winkel. Shapp kan alleen een bemiddelende rol aannemen.
2. Als de Klant een klacht heeft over de Service, dan dient de klacht via het
    contactformulier, per e-mail of schriftelijk via de post te worden gecommuniceerd
    aan de klantenservice van Shapp op het in artikel 2 van deze Algemene
    Voorwaarden Klanten aangegeven contactadres.
3. Nadat de klacht door Shapp is ontvangen zal Shapp zo snel mogelijk, doch uiterlijk
    binnen een week, reageren met een ontvangstbevestiging. Shapp streeft ernaar de
    klacht zo snel mogelijk, doch uiterlijk binnen 4 weken te behandelen.
4. Klachten zoals omschreven in de leden 1 en 2 van dit artikel, moeten binnen
    bekwame tijd nadat de Klant de gebreken heeft geconstateerd, volledig en duidelijk
    omschreven worden ingediend bij respectievelijk de winkel (lid 1) of Shapp (lid 2).


5. De Europese Commissie beheert een ODR platform. Dit platform is te vinden
    op [http://ec.europa.eu/odr](http://ec.europa.eu/odr). Shapp sluit het gebruik van Alternative Dispute
    Resolution als bedoeld in de richtlijn 2013/11/EU expliciet uit. Het e-mailadres van
    Shapp is info@shapp.cc


